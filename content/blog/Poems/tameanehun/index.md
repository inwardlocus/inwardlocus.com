---
title: તમે અને હું
date: "2020-05-11"
tags: ["poems", "gujarati"]
description: આ તો અમસ્તું.
---

**(તમે)**</br>
આમ ન કરાય</br>
તેમ ન કરાય</br>
**(હું)**</br>
હશે! અજાણ હશે!</br>

**(તમે)**</br>
આમ તે કેમ થાય</br>
તેમ તે વળી કેમ થાય</br>
**(હું)**</br>
હશે! કૌતુક હશે!</br>

**(તમે)**</br>
આ તો આમ જ હોય</br>
તે તો તેમ જ હોય</br>
**(હું)**</br>
હશે! જીદ હશે!</br>

નથી! મને કોઈ શંકા</br>
નથી! મને કોઈ ચિંતા</br>
નથી! ખોટો કોઈ આગ્રહ</br>

વિવાદ ને બદલે સંવાદ હોય તો કેવું?</br>
નિશ્ચિતતા માં ક્યારેક અપવાદ હોય તો કેવું?</br>
લાડ પણ ક્યારેક લવાદ હોય તો કેવું?</br>

હોય સામે તો પણ અંતર કેમ લાગે?</br>
જાણે અરીસો પ્રતિબિંબ જડી નાખે</br>
જોવા મથું હું જાત ને</br>
અને જડતા નો કાયમ વહેમ લાગે</br>

કોઈ તો સમજે </br>
કંઇક તો સમજે</br>
કોઈ તો રસ જગાડે</br>
સાંભળે શું કહેવું છે</br>
સમજે શું કરવું છે</br>
નાહક ના દૂર થી કેમ ભગાડે?</br>

શું ફેર પડે?</br>
એક રંગ વધુ ભળી જવાથી?</br>
શું ફેર પડે?</br>
એક પગથિયું વધુ ચડી જવાથી?</br>
શું ફેર પડે?</br>
એક નવા વળાંક પર વળી જવાથી?</br>

આટલું અંતર તો સાથે કાપ્યું છે.</br>
ચાલી જશે.</br>
ભાથું બાંધી ને તો આપ્યું છે.</br>
ચાલી જશે.</br>

હું ઓળખીતો હોઉં</br>
એ પૂરતું નથી?</br>
મારે કામ પણ </br>
ઓળખીતા જ કરવા પડે?</br>
તમે ખોદેલા, ખાલી કરેલા</br>
મારેય પણ હજી ઊંડા કરવા પડે?</br>

એકાદ પાવડો હું બાજુ માં મારું તોય શું?</br>
જૂની રમતમાં તો કાયમ જીતવું</br>
એકાદ નવી રમત માં હારું તોય શું?</br>
