---
title: સરખામણી અળખામણી
date: "2020-04-13"
tags: ["poems", "gujarati"]
description: આ ઘોંઘાટ શેનો છે? શાની છે આટલી હુંસાતુંસી? વિચારું ક્યારેક તો હસવું આવે છે. શેની બહુ બડાઈ હતી એ સમજાતું નથી. ભાર ઓછો થઈ ગયો છે. બસ એ જ લખ્યું છે.
---

આ ઘોંઘાટ શેનો છે? શાની છે આટલી હુંસાતુંસી? વિચારું ક્યારેક તો હસવું આવે છે. શેની બહુ બડાઈ હતી એ સમજાતું નથી. ભાર ઓછો થઈ ગયો છે. બસ એ જ લખ્યું છે. </br>

સમુદ્ર માં ટીપાં જેવી </br>
રેતીના કણ જેવી</br>
માણસ ની જગત સાથે</br>
એવી તો સરખામણી છે.</br>
હા. થોડી અળખામણી છે.</br>

અઘરું તો છે</br>
માત્ર શબ્દો થી વ્યાજબી ઠેરવવું</br>
પણ હું ક્યાં નિર્ણાયક છું</br>
આ કવિતા અમથો પ્રયાસ છે</br>
જગત ની વિહવળતા ને વર્ણવવા</br>
હું ક્યાં લાયક છું.</br>

**કયું સત્ય સૌ ઝંખે છે?**</br>
**જોઈએ છે કયો જવાબ જગતને?**</br>
જ્યાં બળિયો છે</br>
ત્યાં કમજોર પણ હોવાનો</br>
તો આ શોરબકોર</br>
નક્કી મૂરખ નો જ હોવાનો</br>

અરે આ જગત તો</br>
વિશાળ અરીસો છે</br>
અહી તો માત્ર પ્રતિબિંબ ઝીલાય છે</br>
**નક્કી ભીતર માં જ ડાઘ હોવાનો**</br>
એટલે જ તો સૌ જોતા ગભરાય છે</br>

એક વાર તો ચશ્માં ઉતાર</br>
ખુલી આંખે તું કુદરત તો જો</br>
**તું જે છે એ જ તો હું છું**</br>
**અરે હું જે છું તે જ તો સૌ છે**</br>

સાચું કહું?</br>
સ્વર્ગનો ચોક્કસ અહેસાસ થશે</br>
જો રોજ આ વિચાર નો અભ્યાસ થશે.</br>
