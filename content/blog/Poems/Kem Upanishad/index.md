---
title: કેમ ઉપનિષદ
date: "2020-05-27"
description:
tags: ["gujarati", "poems"]
---
કોણે અને ક્યારે લીધી </br>
મારા હોવાની પરવાનગી</br>
મને તો અહીં મોકલ્યો</br>
મારી જાણ બહાર </br>
હું તો અહીં છું</br>
મારી જાણ બહાર</br>

કોણે અને કેમ દોરી નાખ્યો</br>
ભાગ્યરેખા થી નકશો</br>
ચીતરી નાખી ચોપડી મારી</br>
વિધિના વિધાન થી</br>
હું તો અલગારી</br>
આ રઝળપાટ માં</br>
દોરવાતો ગયો</br>
અગમ અનુસંધાન થી</br>
આ દોરવણીનો દોરો</br>
તાણી દીધો</br>
મારી જાણ બહાર</br>
તુટ્યો એકાએક</br>
અને અંજામ આણી દીધો</br>
મારી જાણ બહાર</br>

કોણ છે એ</br>
જે મારી પાસે</br>
બધું કરાવડાવે છે</br>
અને પાછું જગતમાં</br>
લોકમુખે મને</br>
મનસ્વી કહેવડાવે છે</br>
આ સંતાપ થી ઉગરવા</br>
કોણ ભક્તિ કરાવડાવે છે</br>
અને પશ્ચાતાપ પરિણમતા</br>
લોકમુખે મને</br>
તપસ્વી કહેવડાવે છે</br>

તું કરાવે હું કરી લઉં</br>
તું આપે તું જ લઈ લે</br>
મારું ક્યાં કાંઈ છે</br>
કે હું ભરી લઉં</br>

તો પણ</br>
પાપ પુણ્ય નો પોટલો ભરતો ગયો</br>
મારી જાણ બહાર</br>
કોણ છે જે આપતો ગયો બેહિસાબ</br>
મારી જાણ બહાર</br>
ન કંઇ ઝાઝું મેળવ્યું</br>
ન કઈં કીમતી ગુમાવ્યું</br>
તોય આપવો પડશે હિસાબ</br>
એ બીક થી હું</br>
કાયમ પશ્ચાતાપ કરતો ગયો</br>
મારી જાણ બહાર</br>

